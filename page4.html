<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>St Mary's Cathedral</title>
</head>
<body background="vector-abstract-geometric-shapes-blue-background-perfect-wallpaper-backdrop-postcard_921039-5117.jpg.avif"><br>
    <center><img src="st mary_s.png" alt="St Mary's Cathedral" width="50%" height="55%"><br>
    
    <font size="5" color="5173BD">ST MARY'S CATHEDRAL</font><br>

    <font >มหาวิหารเซนต์แมรี (St. Mary's Cathedral) เป็นโบสถ์ยุคกลางบนคิงส์ไอแลนด์ในใจกลางเมืองลิเมอริก มาเยือนมหาวิหารอันตระการตาเพื่อชมประวัติศาสตร์ที่ผสมผสานเข้ากับสถาปัตยกรรมและขนบธรรมเนียมซึ่งยังคงได้รับการสืบทอดมาจวบจนทุกวันนี้ มหาวิหารเซนต์แมรีสร้างอยู่บนสถานที่นัดพบของชาวไวกิงโบราณและเป็นวังมุนสเตอร์ในอดีต โดยก่อสร้างขึ้นในปี 1168 และเป็นอาคารที่เก่าแก่ที่สุดที่ยังคงใช้งานอยู่ประจำเมืองลิเมอริกที่มีประวัติศาสตร์อันน่าทึ่ง
มหาวิหารเซนต์แมรีตั้งตระหง่านเหนือจุดบรรจบของแม่น้ำแอบบีย์และแม่น้ำแชนนอน โดดเด่นเหนือเส้นขอบฟ้าของบริเวณริมน้ำที่มีความสำคัญทางประวัติศาสตร์ จากสนามของมหาวิหาร ลองหยุดชมงานก่อสร้างด้วยหินอันวิจิตรที่ประดับประดาสิ่งปลูกสร้างอันสูงตระหง่าน หอคอยทรงจัตุรัสสมัยยุคกลางนั้นได้รับการต่อเติมในศตวรรษที่ 14 โดยมีความสูงกว่า 37 เมตร ขณะเดินสู่มหาวิหาร คุณจะสังเกตเห็นหอคอยแห่งนี้ตั้งตระหง่านเหนือทางเข้าที่ได้รับการแกะสลักอย่างวิจิตร
</font>
    
    
    
    </center>
    
</body>
</html>